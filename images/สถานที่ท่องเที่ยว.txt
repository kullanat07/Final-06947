สถานที่ท่องเที่ยว
 มหานครสกายวอล์ค ชมวิวกรุงเทพที่นึกว่าอยู่นิวยอร์ก 
สายถ่ายรูปต้องห้ามพลาด!! เดินชมยอดวิวดาดฟ้ากรุงเทพ ฯ และรูฟท็อปบาร์ที่สูงที่สุดในประเทศไทยแบบ 360 องศา บนระเบียงพื้นกระจกที่เห็นแล้วเสียวไส้กันเลยทีเดียว ที่ชั้น 78 ของตึกคิง เพาเวอร์ มหานคร

จุดไฮไลท์ของมหานครสกายวอร์คนี้ นอกจากเป็นจุดชมวิวชั้นดาดฟ้าที่มีความสูงถึง 314 เมตร ซึ่งถือว่าเป็นความสูงที่ใครหลาย ๆ คนเห็นแล้วจะต้องเสียวไส้กันแน่นอน นอกจากนี้ก็มีไฮไลท์อื่น ๆ ที่ไม่ว่าจะเป็นลิฟต์ความเร็วสูง ที่จะพาทุกคนไปสู่ชั้น 74 ภายในเวลาเพียงแค่ 50 วินาทีเท่านั้น! พร้อมกับชมภาพบรรยากาศกรุงเทพแบบ 360 องศา ผ่านระบบเทคโนโลยี AR(Augmented Reality) และส่งโปสการ์ดผ่านตู้ไปรษณีย์ ที่สูงที่สุดในประเทศอีกด้วย 

ดรีมเวิลด์ สวนสนุกที่อยู่ในความทรงจำของใครหลายคน
หากพูดถึงสวนสนุกในประเทศไทย เชื่อเลยว่าทุกคนจะต้องนึกถึง “ดรีมเวิลด์(Dream World)” อย่างแน่นอน สวนสนุกที่ใคร ๆ ก็มาได้ ไม่ว่าจะเป็นเด็ก หรือ ผู้ใหญ่ เที่ยวสนุกหรรษาแบบครอบครัว สวีทหวานแบบคู่รัก หรือ มันส์ยกแก๊งไปกับเพื่อน…  เพลิดเพลินไปกับเครื่องเล่นมากกว่า 30 เครื่องเล่น ที่จะสร้างประสบการณ์ดี ๆ ให้กับทุกคน 

สายชอบความตื่นเต้น พบกับ 3 เครื่องเล่นสุดเสียวที่จะทำให้หัวใจแทบหยุดเต้นกับ...พายุความสนุก หมุนกลางอากาศอย่างทอร์นาโด, เหินเวหา ตีลังกากลางอากาศกับจ้าวพายุเฮอริเคน หรือนั่งเรือลำใหญ่ไต่ขึ้นฟ้า ทะยานลงมาเจอคลื่นยักษ์กับซูเปอร์แสปลช ยังไม่พอ!! มาดรีมเวิลด์ทั้งที จะพลาดได้ยังกับบรรยากาศหิมะตกสุดฟิน เพลิดเพลินกับการถ่ายรูปบนลาหิมะขาวราวนุ่น เร้าใจกับสไลเดอร์กลางอุณหภูมิติดลบกับเมืองหิมะ(Snow Town) 

นอกจากนี้ยังมีโชว์พิเศษอีกมากมาย ทั้งขบวนพาเหรดนานาชาติ, ฮอลลีวู้ด แอ็คชั่น, การแสดงมายากลจากโจ๊กเกอร์ และโชว์สัตว์แสนรู้ ที่ใครได้ดูแล้วจะต้องได้ประทับใจอย่างแน่นอน และปิดท้ายด้วยโซนถ่ายรูปอย่าง ดินแดนโฟโตเปีย หรือ เลิฟการ์เด้น อุทยานแห่งรัก ที่ใครไปถ่ายแล้วจะมีรูปลงไปอีกนานนน 

 ล่องเรือดินเนอร์แม่น้ำเจ้าพระยา
ดื่มด่ำบรรยากาศล่องเรือสำราญสุดหรู พร้อมอิ่มอร่อยกับอาหารไทยและนานาชาติแบบบุฟเฟต์ขณะล่องเรือชมทัศนียภาพสองฝั่งแม่น้ำเจ้าพระยา พร้อมบรรยากาศความบันเทิงบนเรือ ไม่ว่าจะเป็นการฟังบทเพลงแสนไพเราะ และชมการแสดงศิลปะวัฒนธรรมไทยที่หาดูได้ยาก 